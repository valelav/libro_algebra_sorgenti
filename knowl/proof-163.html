<!DOCTYPE html>
<html lang="it-IT">
<!--********************************************-->
<!--*       Generated from PreTeXt source      *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<article class="hiddenproof"><h3 class="heading"><span class="type">Dimostrazione</span></h3>
<div class="para">Se almeno uno dei fattori è infinito, allora <span class="process-math">\(G\)</span> è infinito e, se fosse ciclico, per il <a href="" class="xref" data-knowl="./knowl/cor-intersezione_sottogruppi_ciclico_infinito.html" title="Corollario 9.2.3">Corollario 9.2.3</a>, l'intersezione di due suoi sottogruppi non banali dovrebbe essere non banale: ma <span class="process-math">\(H_{1}\)</span> e <span class="process-math">\(H_{2}\text{,}\)</span> definiti come nella <a href="" class="xref" data-knowl="./knowl/prop-sottogruppi_prodotto_diretto_isomorfi_fattori.html" title="Proposizione 15.1.8">Proposizione 15.1.8</a>, sono due sottogruppi non banali con intersezione banale e, quindi, <span class="process-math">\(G\)</span> non è ciclico.</div> <div class="para">Se i fattori sono tutti finiti, ma due di essi, siano <span class="process-math">\(G_{i}\)</span> e <span class="process-math">\(G_{j}\text{,}\)</span> hanno ordine non coprimo, allora, per la <a href="" class="xref" data-knowl="./knowl/prop-sottogruppi_prodotto_diretto_isomorfi_fattori.html" title="Proposizione 15.1.8">Proposizione 15.1.8</a>, <span class="process-math">\(G\)</span> contiene due sottogruppi ciclici <span class="process-math">\(H_{i}\)</span> e <span class="process-math">\(H_{j}\)</span> con intersezione banale e ordine non coprimo. Detto <span class="process-math">\(d\)</span> il massimo comun divisore di <span class="process-math">\(\abs{H_{i}}\)</span> e <span class="process-math">\(\abs{H_{j}}\text{,}\)</span> il <a href="" class="xref" data-knowl="./knowl/thm-sottogruppi_di_gruppo_ciclico_finito.html" title="Teorema 9.2.8">Teorema 9.2.8</a> implica che essi contengono ciascuno un sottogruppo di ordine <span class="process-math">\(d\text{:}\)</span> questi due sottogruppi di ordine <span class="process-math">\(d\)</span> sono diversi perché contenuti in sottogruppi aventi intersezione banale e, <span class="process-math">\(G\text{,}\)</span> avendo due sottogruppi dello stesso ordine non è ciclico, sempre per il <a href="" class="xref" data-knowl="./knowl/thm-sottogruppi_di_gruppo_ciclico_finito.html" title="Teorema 9.2.8">Teorema 9.2.8</a>.</div> <div class="para">Infine, supponiamo che i fattori siano finiti di ordini a due a due coprimi. Preso un generatore <span class="process-math">\(g_{i}\)</span> per ciascun <span class="process-math">\(G_{i}\text{,}\)</span> grazie al <a href="" class="xref" data-knowl="./knowl/cor-periodo_nel_prodotto_diretto.html" title="Corollario 15.1.5">Corollario 15.1.5</a> l'elemento <span class="process-math">\(g\coloneqq(g_{1},\ldots,g_{r})\)</span> ha periodo uguale al prodotto degli ordini dei <span class="process-math">\(G_{i}\text{.}\)</span> Poiché l'ordine di <span class="process-math">\(G\)</span> è uguale al prodotto degli ordini dei <span class="process-math">\(G_{i}\text{,}\)</span> ne segue che <span class="process-math">\(g\)</span> genera <span class="process-math">\(G\)</span> che è, dunque, ciclico.</div></article><span class="incontext"><a href="sec-prodotto_diretto_esterno.html#proof-163" class="internal">Contesto</a></span>
</body>
</html>
