<!DOCTYPE html>
<html lang="it-IT">
<!--********************************************-->
<!--*       Generated from PreTeXt source      *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<h4 class="heading"><span class="type">Capoverso</span></h4>
<div class="para logical">
<div class="para">Vogliamo fattorizzare come prodotto di irriducibili il polinomio a coefficienti interi</div>
<div class="displaymath process-math" data-contains-math-knowls="./knowl/cor-irriducibile_nel_camo_dei_quozienti.html">
\begin{equation*}
2x^{4}+5x^{3}-7x^{2}-5x+2\text{.}
\end{equation*}
</div>
<div class="para">Questo polinomio è a coefficienti interi e primitivo: quindi, possiamo cercare direttamente le eventuali radici razionali. Poiché il termine noto è non nullo, <span class="process-math">\(0\)</span> non è radice razionale. I divisori, tanto del termine noto, quanto del coefficiente direttivo sono <span class="process-math">\(1\text{,}\)</span> <span class="process-math">\(-1\text{,}\)</span> <span class="process-math">\(2\)</span> e <span class="process-math">\(-2\text{.}\)</span> Le possibili radici razionali sono <span class="process-math">\(1\text{,}\)</span> <span class="process-math">\(-1\text{,}\)</span> <span class="process-math">\(2\text{,}\)</span> <span class="process-math">\(-2\text{,}\)</span> <span class="process-math">\(\frac{1}{2}\)</span> e <span class="process-math">\(-\frac{1}{2}\text{.}\)</span> Facendo le opportune verifiche si vede che nessuna di queste è radice, quindi il polinomio non ha fattori irriducibili di primo grado. Potrebbe però essere prodotto di due polinomi di secondo grado a coefficienti interi:</div>
<div class="displaymath process-math" data-contains-math-knowls="./knowl/cor-irriducibile_nel_camo_dei_quozienti.html">
\begin{equation*}
2x^{4}+5x^{3}-7x^{2}-5x+2=(ax^{2}+bx+c)(dx^{2}+ex+f)\text{.}
\end{equation*}
</div>
<div class="para">Sviluppando il membro a destra e, uguagliando coefficiente per coefficiente, troviamo delle condizioni che devono essere soddisfatte dai parametri <span class="process-math">\(a\text{,}\)</span> <span class="process-math">\(b\text{,}\)</span> <span class="process-math">\(c\text{,}\)</span> <span class="process-math">\(d\text{,}\)</span> <span class="process-math">\(e\)</span> e <span class="process-math">\(f\text{.}\)</span> Considerando il coefficiente di grado <span class="process-math">\(4\text{,}\)</span> abbiamo allora:</div>
<div class="displaymath process-math" data-contains-math-knowls="./knowl/cor-irriducibile_nel_camo_dei_quozienti.html">
\begin{equation*}
2=ad\text{.}
\end{equation*}
</div>
<div class="para">Poiché <span class="process-math">\(a\)</span> e <span class="process-math">\(d\)</span> devono essere interi, le uniche possibilità sono che siano uno <span class="process-math">\(1\)</span> e l'altro <span class="process-math">\(2\)</span> oppure uno <span class="process-math">\(-1\)</span> e l'altro <span class="process-math">\(-2\text{:}\)</span> in questo secondo caso, però, potremmo moltiplicare entrambi i fattori per <span class="process-math">\(-1\)</span> e ricondurci al primo caso; inoltre, una volta fatto ciò, pur di scambiare l'ordine dei due fattori, possiamo supporre che <span class="process-math">\(a=1\)</span> e <span class="process-math">\(d=2\text{.}\)</span> Otteniamo così:</div>
<div class="displaymath process-math" data-contains-math-knowls="./knowl/cor-irriducibile_nel_camo_dei_quozienti.html">
\begin{equation*}
2x^{4}+5x^{3}-7x^{2}-5x+2=(x^{2}+bx+c)(2x^{2}+ex+f)\text{.}
\end{equation*}
</div>
<div class="para">Espandiamo il prodotto a secondo membro e otteniamo</div>
<div class="displaymath process-math" data-contains-math-knowls="./knowl/cor-irriducibile_nel_camo_dei_quozienti.html">
\begin{equation*}
2x^{4}+5x^{3}-7x^{2}-5x+2=2x^{4}+(e+2b)x^{3}+(f+be+2c)x^{2}+(bf+ce)x+cf
\end{equation*}
</div>
<div class="para">che dà il sistema</div>
<div class="displaymath process-math" data-contains-math-knowls="./knowl/cor-irriducibile_nel_camo_dei_quozienti.html">
\begin{align*}
5\amp =e+2b\\
-7\amp =f+be+2c\\
-5\amp =bf+ce\\
2\amp =cf\text{.}
\end{align*}
</div>
<div class="para">Dobbiamo stabilire se ha soluzioni intere: se ne ha, la nostra ipotetica fattorizzazione come prodotto di due polinomi di secondo grado ha senso, altrimenti il polinomio è irriducibile di quarto grado. Ricaviamo <span class="process-math">\(e=5-2b\)</span> dalla prima equazione e sostituiamo nelle altre</div>
<div class="displaymath process-math" data-contains-math-knowls="./knowl/cor-irriducibile_nel_camo_dei_quozienti.html">
\begin{align*}
-7\amp =f+5b-2b^{2}+2c\\
-5\amp =bf+5c-2bc\\
2\amp =cf\text{.}
\end{align*}
</div>
<div class="para">Poiché <span class="process-math">\(cf=2\)</span> abbiamo un numero finito di possibilità da considerare per <span class="process-math">\(c\)</span> e <span class="process-math">\(f\text{.}\)</span> Vediamo che effetto hanno sulle prime due equazioni. Se <span class="process-math">\(c=1\)</span> e <span class="process-math">\(f=2\)</span> otteniamo</div>
<div class="displaymath process-math" data-contains-math-knowls="./knowl/cor-irriducibile_nel_camo_dei_quozienti.html">
\begin{align*}
-7\amp =2+5b-2b^{2}+2\\
-5\amp =2b+5-2b\text{:}
\end{align*}
</div>
<div class="para">la seconda equazione non ha soluzioni. Se <span class="process-math">\(c=-1\)</span> e <span class="process-math">\(f=-2\)</span> otteniamo</div>
<div class="displaymath process-math" data-contains-math-knowls="./knowl/cor-irriducibile_nel_camo_dei_quozienti.html">
\begin{align*}
-7\amp =-2+5b-2b^{2}-2\\
-5\amp =-2b-5+2b\text{:}
\end{align*}
</div>
<div class="para">la seconda equazione è un'identità, mentre la prima si riduce a</div>
<div class="displaymath process-math" data-contains-math-knowls="./knowl/cor-irriducibile_nel_camo_dei_quozienti.html">
\begin{equation*}
2b^{2}-5b-3=0\text{.}
\end{equation*}
</div>
<div class="para">Dobbiamo vedere se esistono valori interi di <span class="process-math">\(b\)</span> che soddisfano questa equazione: potremmo usare la formula risolutiva dell'equazione di secondo grado o notare che eventuali valori interi di <span class="process-math">\(b\)</span> che soddisfano questa equazione devono dividere <span class="process-math">\(3\text{.}\)</span> Facendo le varie prove, si vede che <span class="process-math">\(b=3\)</span> soddisfa questa equazione: abbiamo quindi trovato una soluzione a valori interi di questo sistema e cioè <span class="process-math">\(c=-1\text{,}\)</span> <span class="process-math">\(f=-2\text{,}\)</span> <span class="process-math">\(b=3\)</span> e <span class="process-math">\(e=5-2b=-1\text{.}\)</span> Abbiamo quindi la fattorizzazione in irriducibili del nostro polinomio.</div>
<div class="displaymath process-math" data-contains-math-knowls="./knowl/cor-irriducibile_nel_camo_dei_quozienti.html">
\begin{equation*}
2x^{4}+5x^{3}-7x^{2}-5x+2=(x^{2}+3x-1)(2x^{2}-x-2)\text{:}
\end{equation*}
</div>
<div class="para">per il <a href="" class="xref" data-knowl="./knowl/cor-irriducibile_nel_camo_dei_quozienti.html" title="Corollario 21.1.9">Corollario 21.1.9</a> questa è anche la sua fattorizzazione in irriducibili in <span class="process-math">\(\Razionali[x]\text{.}\)</span>
</div>
</div>
<span class="incontext"><a href="sec-esempi_fattorizzazione_polinomi.html#p-2948" class="internal">Contesto</a></span>
</body>
</html>
