<!DOCTYPE html>
<html lang="it-IT">
<!--********************************************-->
<!--*       Generated from PreTeXt source      *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<h3 class="heading"><span class="type">Capoverso</span></h3>
<div class="para logical">
<div class="para">Sia allora <span class="process-math">\(A\)</span> una matrice quadrata il cui polinomio caratteristico è totalmente riducibile. Sappiamo che <span class="process-math">\(A\)</span> è simile a una matrice di Jordan</div>
<div class="displaymath process-math" data-contains-math-knowls="./knowl/prop-diagonali_blocchi.html ./knowl/lem-rango_blocco.html ./knowl/prop-diagonali_blocchi.html ./knowl/lem-invarianti_di_simili.html">
\begin{equation*}
J\coloneqq
\begin{pmatrix}
J_{n_{1}}(\lambda_{1})  \amp 0      \amp \dots  \amp 0 \\
0      \amp J_{n_{2}}(\lambda_{2})  \amp \dots  \amp 0 \\
\vdots \amp \vdots \amp \ddots \amp \vdots\\
0      \amp 0      \amp \dots  \amp J_{n_{s}}(\lambda_{s})
\end{pmatrix}
\end{equation*}
</div>
<div class="para">dove <span class="process-math">\(\lambda_{1}\text{,}\)</span> <span class="process-math">\(\dots\text{,}\)</span> <span class="process-math">\(\lambda_{s}\)</span> sono gli autovalori (non necessariamente distinti) di <span class="process-math">\(A\text{.}\)</span> Sia <span class="process-math">\(\lambda\)</span> uno degli autovalori di <span class="process-math">\(A\text{.}\)</span> La matrice <span class="process-math">\(J-\lambda\Idmatrix\)</span> è ovviamente la matrice</div>
<div class="displaymath process-math" data-contains-math-knowls="./knowl/prop-diagonali_blocchi.html ./knowl/lem-rango_blocco.html ./knowl/prop-diagonali_blocchi.html ./knowl/lem-invarianti_di_simili.html">
\begin{equation*}
\begin{pmatrix}
J_{n_{1}}(\lambda_{1})-\lambda\Idmatrix  \amp 0      \amp \dots  \amp 0 \\
0      \amp J_{n_{2}}(\lambda_{2})-\lambda\Idmatrix  \amp \dots  \amp 0 \\
\vdots \amp \vdots \amp \ddots \amp \vdots\\
0      \amp 0      \amp \dots  \amp J_{n_{s}}(\lambda_{s})-\lambda\Idmatrix
\end{pmatrix}
\end{equation*}
</div>
<div class="para">e, per la <a href="" class="xref" data-knowl="./knowl/prop-diagonali_blocchi.html" title="Proposizione 27.2.2">Proposizione 27.2.2</a> si ha che <span class="process-math">\((J-\lambda\Idmatrix)^{t}\)</span> è la matrice</div>
<div class="displaymath process-math" data-contains-math-knowls="./knowl/prop-diagonali_blocchi.html ./knowl/lem-rango_blocco.html ./knowl/prop-diagonali_blocchi.html ./knowl/lem-invarianti_di_simili.html">
\begin{equation*}
\begin{pmatrix}
(J_{n_{1}}(\lambda_{1})-\lambda\Idmatrix)^{t}  \amp 0      \amp \dots  \amp 0 \\
0      \amp (J_{n_{2}}(\lambda_{2})-\lambda\Idmatrix)^{t}  \amp \dots  \amp 0 \\
\vdots \amp \vdots \amp \ddots \amp \vdots\\
0      \amp 0      \amp \dots  \amp (J_{n_{s}}(\lambda_{s})-\lambda\Idmatrix)^{t}
\end{pmatrix}\text{.}
\end{equation*}
</div>
<div class="para">Ora se <span class="process-math">\(\lambda\)</span> è diverso da <span class="process-math">\(\lambda_{i}\)</span> il blocco <span class="process-math">\(J_{n_{i}}(\lambda_{i})-\lambda\Idmatrix\)</span> è una matrice triangolare i cui elementi lungo la diagonale sono tutti uguali a <span class="process-math">\(\lambda_{i}-\lambda\)</span> e sono dunque non nulli: ciò implica che <span class="process-math">\(J_{n_{i}}(\lambda_{i})-\lambda\Idmatrix\)</span> è invertibile così come tutte le potenze <span class="process-math">\((J_{n_{i}}(\lambda_{i})-\lambda\Idmatrix)^{t}\)</span> e, pertanto, questo blocco ha rango <span class="process-math">\(n_{i}\text{.}\)</span> Se invece <span class="process-math">\(\lambda\)</span> è uguale a <span class="process-math">\(\lambda_{i}\text{,}\)</span> grazie al <a href="" class="xref" data-knowl="./knowl/lem-rango_blocco.html" title="Lemma 27.4.9">Lemma 27.4.9</a> sappiamo che il rango di <span class="process-math">\((J_{n_{i}}(\lambda_{i})-\lambda\Idmatrix)^{t}\)</span> decresce a ogni passo di <span class="process-math">\(1\)</span> fino ad azzerarsi. Per la <a href="" class="xref" data-knowl="./knowl/prop-diagonali_blocchi.html" title="Proposizione 27.2.2">Proposizione 27.2.2</a> sappiamo che il rango di <span class="process-math">\((J-\lambda\Idmatrix)^{t}\)</span> è uguale alla somma dei ranghi dei blocchi <span class="process-math">\((J_{n_{i}}(\lambda_{i})-\lambda\Idmatrix)^{t}\text{.}\)</span> Dunque, se <span class="process-math">\(n\)</span> è l'ordine della matrice <span class="process-math">\(A\)</span> e consideriamo la sequenza <span class="process-math">\(n\text{,}\)</span> <span class="process-math">\(\rk(J-\lambda\Idmatrix)\text{,}\)</span> <span class="process-math">\(\rk((J-\lambda\Idmatrix)^{2})\text{,}\)</span> <span class="process-math">\(\dots\text{,}\)</span> abbiamo che al primo passo questa sequenza decresce di un numero uguale al numero di blocchi di Jordan relativi all'autovalore <span class="process-math">\(\lambda\text{,}\)</span> al secondo passo decresce di un numero uguale al numero di blocchi di Jordan relativi all'autovalore <span class="process-math">\(\lambda\)</span> di ordine almeno <span class="process-math">\(2\)</span> e così via. Dunque, la conoscenza dei ranghi delle matrici <span class="process-math">\((J-\lambda\Idmatrix)^{t}\)</span> ci permette di determinare il numero di blocchi di Jordan relativi a <span class="process-math">\(\lambda\)</span> e i loro ordini e, quindi, utilizzando lo stesso argomento per ciascun autovalore, di determinare <span class="process-math">\(J\)</span> stessa. Si potrebbe pensare che ciò non sia di grande aiuto, visto che per calcolare il rango di <span class="process-math">\((J-\lambda\Idmatrix)^{t}\)</span> dobbiamo conoscere <span class="process-math">\(J\text{:}\)</span> tuttavia il <a href="" class="xref" data-knowl="./knowl/lem-invarianti_di_simili.html" title="Lemma 27.4.8">Lemma 27.4.8</a> ci dice che <span class="process-math">\((J-\lambda\Idmatrix)^{t}\)</span> e <span class="process-math">\((A-\lambda\Idmatrix)^{t}\)</span> sono simili per ogni <span class="process-math">\(t\)</span> e, in particolare, hanno lo stesso rango. Possiamo allora delineare un procedimento per determinare <span class="process-math">\(J\)</span> a partire da <span class="process-math">\(A\text{.}\)</span>
</div>
</div>
<span class="incontext"><a href="sec-jordan.html#p-3511" class="internal">Contesto</a></span>
</body>
</html>
