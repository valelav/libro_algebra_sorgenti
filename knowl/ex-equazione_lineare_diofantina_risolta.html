<!DOCTYPE html>
<html lang="it-IT">
<!--********************************************-->
<!--*       Generated from PreTeXt source      *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<article class="example example-like"><h3 class="heading">
<span class="type">Esempio</span><span class="space"> </span><span class="codenumber">4.5.5</span><span class="period">.</span>
</h3>
<div class="para logical">
<div class="para">Riprendiamo ora l'equazione dell'<a href="" class="xref" data-knowl="./knowl/ex-equazione_lineare_diofantina.html" title="Esempio 4.5.1">Esempio 4.5.1</a> e vediamo come possiamo determinarne delle soluzioni</div>
<div class="displaymath process-math" data-contains-math-knowls="./knowl/ex-equazione_lineare_diofantina.html">
\begin{equation*}
8x+20y=12\text{.}
\end{equation*}
</div>
</div> <div class="para logical">
<div class="para">Il massimo comun divisore tra <span class="process-math">\(8\)</span> e <span class="process-math">\(20\)</span> è <span class="process-math">\(4\)</span> che divide <span class="process-math">\(12\text{:}\)</span> l'equazione è effettivamente risolubile. Un'identità di Bezout tra <span class="process-math">\(8\)</span> e <span class="process-math">\(20\)</span> e il loro massimo comun divisore <span class="process-math">\(4\)</span> si vede facilmente: <span class="process-math">\(8(-2)+20\cdot 1=4\)</span> (ovviamente non sempre si vede così facilmente, ma sappiamo che possiamo usare l'algoritmo di Euclide per trovarne una). Ora, <span class="process-math">\(12=4\cdot 3\text{:}\)</span> dunque, <span class="process-math">\(8(-6)+20\cdot 3=12\)</span> e <span class="process-math">\(x=-6\)</span> e <span class="process-math">\(y=3\)</span> è una soluzione particolare. Vogliamo ora vedere se ci sono altre soluzioni. Possiamo innanzitutto semplificarci un po' la vita e dividere tutto per <span class="process-math">\(4\)</span> e ottenere così l'equazione equivalente</div>
<div class="displaymath process-math">
\begin{equation*}
2x+5y=3\text{.}
\end{equation*}
</div>
<div class="para">A dire il vero, avremmo potuto farlo subito, prima ancora di determinare la soluzione particolare. Notiamo ora che se sommiamo <span class="process-math">\(5\)</span> a <span class="process-math">\(-6\)</span> e sommiamo <span class="process-math">\(-2\)</span> a <span class="process-math">\(3\)</span> otteniamo un'altra soluzione dell'equazione data, infatti:</div>
<div class="displaymath process-math">
\begin{equation*}
2(-6+5)+5(3-2)=2(-6)+2\cdot5+5\cdot3+5(-2)=2(-6)+5\cdot3=3\text{.}
\end{equation*}
</div>
<div class="para">Possiamo ovviamente ripetere il procedimento quante volte vogliamo e ottenere, quindi, infinite soluzioni dell'equazione</div>
<div class="displaymath process-math">
\begin{align*}
x \amp =-6+5h\\
y \amp =3-2h
\end{align*}
</div>
<div class="para">al variare di <span class="process-math">\(h\)</span> in <span class="process-math">\(\Interi\text{.}\)</span> Dimostreremo che queste sono tutte le soluzioni dell'equazione data.</div>
</div></article><span class="incontext"><a href="sec-equazioni_lineari_diofantine.html#ex-equazione_lineare_diofantina_risolta" class="internal">Contesto</a></span>
</body>
</html>
