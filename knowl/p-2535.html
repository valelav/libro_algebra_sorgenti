<!DOCTYPE html>
<html lang="it-IT">
<!--********************************************-->
<!--*       Generated from PreTeXt source      *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<h3 class="heading"><span class="type">Capoverso</span></h3>
<div class="para logical">
<div class="para">Vogliamo ora descrivere un anello quoziente in altro modo, così come abbiamo fatto per i gruppi quoziente. Se consideriamo solo la struttura additiva di un anello <span class="process-math">\(R\)</span> dotato di una congruenza <span class="process-math">\(\sim\text{,}\)</span> applicando il <a href="" class="xref" data-knowl="./knowl/thm-quozienti_su_normali.html" title="Teorema 14.1.6">Teorema 14.1.6</a> vediamo che <span class="process-math">\(\class[\sim]{0_{R}}\)</span> è un sottogruppo (normale) <span class="process-math">\(I\)</span> di <span class="process-math">\((R,+)\)</span> (il fatto che sia normale è irrilevante, visto che, essendo <span class="process-math">\((R,+)\)</span> abeliano, ogni suo sottogruppo è normale). Inoltre le classi equivalenza sono i laterali <span class="process-math">\(I+a\)</span> di <span class="process-math">\(I\)</span> in <span class="process-math">\(R\text{.}\)</span> Ci chiediamo se possiamo caratterizzare in qualche modo i sottogruppi <span class="process-math">\(I\)</span> di <span class="process-math">\((R,+)\)</span> i cui i laterali sono le classi di equivalenza di una congruenza. Siano allora <span class="process-math">\(I+a=I+a'\)</span> e <span class="process-math">\(I+b=I+b'\text{:}\)</span> vogliamo che <span class="process-math">\(I+ab=I+a'b'\text{.}\)</span> Sappiamo che esistono <span class="process-math">\(i\)</span> e <span class="process-math">\(j\)</span> in <span class="process-math">\(I\)</span> tali che <span class="process-math">\(a'=i+a\)</span> e <span class="process-math">\(b'=j+b\text{.}\)</span> Pertanto</div>
<div class="displaymath process-math" data-contains-math-knowls="./knowl/thm-quozienti_su_normali.html">
\begin{equation*}
a'b'=(i+a)(j+b)=ij+ib+aj+ab\text{.}
\end{equation*}
</div>
<div class="para">Abbiamo allora che <span class="process-math">\(I+a'b'=I+ab\)</span> se e solo se</div>
<div class="displaymath process-math" data-contains-math-knowls="./knowl/thm-quozienti_su_normali.html">
\begin{equation*}
ij+ib+aj\in I
\end{equation*}
</div>
<div class="para">per ogni scelta di <span class="process-math">\(i\)</span> e <span class="process-math">\(j\)</span> in <span class="process-math">\(I\)</span> e ogni scelta di <span class="process-math">\(a\)</span> e <span class="process-math">\(b\)</span> in <span class="process-math">\(R\text{.}\)</span> In particolare, scegliendo <span class="process-math">\(i=0\text{,}\)</span> abbiamo che <span class="process-math">\(aj\)</span> deve appartenere a <span class="process-math">\(I\)</span> per ogni <span class="process-math">\(a\)</span> in <span class="process-math">\(R\)</span> e ogni <span class="process-math">\(j\)</span> in <span class="process-math">\(I\text{;}\)</span> scegliendo invece <span class="process-math">\(j=0\text{,}\)</span> abbiamo che <span class="process-math">\(ib\)</span> deve appartenere a <span class="process-math">\(I\)</span> per ogni <span class="process-math">\(b\)</span> in <span class="process-math">\(R\)</span> e ogni <span class="process-math">\(i\)</span> in <span class="process-math">\(I\text{.}\)</span> Riassumendo, il prodotto di due elementi di cui almeno uno in <span class="process-math">\(I\)</span> deve appartenere a <span class="process-math">\(I\text{.}\)</span> Viceversa, se questa condizione è soddisfatta allora <span class="process-math">\(ij\text{,}\)</span> <span class="process-math">\(ib\)</span> e <span class="process-math">\(aj\)</span> appartengono a <span class="process-math">\(I\)</span> per ogni possibile scelta e, quindi, la loro somma appartiene a <span class="process-math">\(I\text{,}\)</span> visto che <span class="process-math">\(I\)</span> è un sottogruppo del gruppo additivo. Ciò suggerisce la</div>
</div>
<span class="incontext"><a href="sec-anelli_quoziente.html#p-2535" class="internal">Contesto</a></span>
</body>
</html>
