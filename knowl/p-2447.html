<!DOCTYPE html>
<html lang="it-IT">
<!--********************************************-->
<!--*       Generated from PreTeXt source      *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<h4 class="heading"><span class="type">Capoverso</span></h4>
<div class="para logical">
<div class="para">Consideriamo l'anello <span class="process-math">\(\mat{2}{\Complessi}\)</span> e sia <span class="process-math">\(Q\)</span> il sottoinsieme delle matrici del tipo</div>
<div class="displaymath process-math">
\begin{equation*}
A\coloneqq
\begin{pmatrix}
z \amp w \\
-\bar{w} \amp \bar{z}
\end{pmatrix}
\end{equation*}
</div>
<div class="para">al variare di <span class="process-math">\(z\)</span> e <span class="process-math">\(w\)</span> in <span class="process-math">\(\Complessi\)</span> (con <span class="process-math">\(\bar{z}\)</span> indichiamo l'usuale complesso coniugato di <span class="process-math">\(z\)</span>). Si verifica facilmente che <span class="process-math">\(Q\)</span> è un sottoanello di <span class="process-math">\(\mat{2}{\Complessi}\text{.}\)</span> Mostriamo che <span class="process-math">\(Q\)</span> è un corpo, cioè che ogni elemento diverso da <span class="process-math">\(0\)</span> ha inverso in <span class="process-math">\(Q\text{.}\)</span> Data una matrice <span class="process-math">\(A\)</span> come sopra, si vede che <span class="process-math">\(\det A=z\bar{z}+w\bar{w}=\abs{z}^{2}+\abs{w}^{2}\)</span> e, dunque, <span class="process-math">\(\det A\)</span> è un numero reale positivo se <span class="process-math">\(A\)</span> è non nulla. Si può allora verificare direttamente che</div>
<div class="displaymath process-math">
\begin{equation*}
\begin{pmatrix}
\frac{\bar{z}}{\det A} \amp -\frac{w}{\det A} \\
\frac{\bar{w}}{\det A} \amp \frac{z}{\det A}
\end{pmatrix}
\end{equation*}
</div>
<div class="para">è la matrice inversa di <span class="process-math">\(A\)</span> e appartiene a <span class="process-math">\(Q\text{.}\)</span> Dunque <span class="process-math">\(Q\)</span> è un corpo, detto corpo dei <dfn class="terminology">quaternioni</dfn>. Il corpo <span class="process-math">\(Q\)</span> non è commutativo: ad esempio, le due matrici <span class="process-math">\(\begin{psmallmatrix}
i \amp 0 \\
0 \amp -i
\end{psmallmatrix}\)</span> e <span class="process-math">\(\begin{psmallmatrix}
0 \amp i \\
i \amp 0
\end{psmallmatrix}\)</span> non commutano.</div>
</div>
<span class="incontext"><a href="sec-sottoanelli.html#p-2447" class="internal">Contesto</a></span>
</body>
</html>
