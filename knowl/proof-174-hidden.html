<!DOCTYPE html>
<html lang="it-IT">
<!--********************************************-->
<!--*       Generated from PreTeXt source      *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math"><article class="hiddenproof"><div class="para">Consideriamo l'insieme <span class="process-math">\(X\)</span> dei sottoinsiemi di <span class="process-math">\(G\)</span> di cardinalità <span class="process-math">\(p^{\alpha}\text{:}\)</span> facciamo agire <span class="process-math">\(G\)</span> su <span class="process-math">\(X\)</span> come nel <a href="" class="xref" data-knowl="./knowl/lem-azione_su_sottoinsiemi.html" title="Lemma 16.2.2">Lemma 16.2.2</a>. Dunque, le orbite che contengono <span class="process-math">\(p\)</span>-sottogruppi di Sylow sono in numero di <span class="process-math">\(n_{p}\)</span> e ciascuna di esse contiene <span class="process-math">\(p^{\alpha}r/p^{\alpha}=r\)</span> elementi di <span class="process-math">\(X\text{.}\)</span> Complessivamente queste orbite contengono <span class="process-math">\(rn_{p}\)</span> elementi. Ciascuna altra orbita contiene più di <span class="process-math">\(r\)</span> elementi: ma il numero di elementi di un'orbita divide l'ordine del gruppo che agisce (<a href="" class="xref" data-knowl="./knowl/cor-ordine_orbita_divide_ordine-gruppo.html" title="Corollario 13.2.8">Corollario 13.2.8</a>). I divisori di <span class="process-math">\(p^{\alpha}r\)</span> coprimi con <span class="process-math">\(p\)</span> dividono <span class="process-math">\(r\text{:}\)</span> dunque i divisori maggiori di <span class="process-math">\(r\)</span> sono necessariamente multipli di <span class="process-math">\(p\text{.}\)</span> Pertanto, tutte le orbite che non contengono <span class="process-math">\(p\)</span>-sottogruppi di Sylow contengono un numero di elementi multiplo di <span class="process-math">\(p\text{.}\)</span> Dal momento che <span class="process-math">\(\abs{X}\)</span> è la somma del numero di elementi di tutte le orbite otteniamo <span class="process-math">\(\abs{X}\equiv rn_{p}\pmod{p}\text{.}\)</span>
</div> <div class="para">Prendiamo ora un altro gruppo <span class="process-math">\(G'\)</span> di ordine <span class="process-math">\(p^{\alpha}r\)</span> e sia <span class="process-math">\(X'\)</span> l'insieme dei suoi sottoinsiemi di cardinalità <span class="process-math">\(p^{\alpha}\text{.}\)</span> Se indichiamo con <span class="process-math">\(n'_{p}\)</span> il numero dei <span class="process-math">\(p\)</span>-sottogruppi di Sylow di <span class="process-math">\(G'\text{,}\)</span> otteniamo <span class="process-math">\(\abs{X'}\equiv rn'_{p}\pmod{p}\text{.}\)</span> D'altra parte <span class="process-math">\(\abs{X}=\abs{X'}\text{:}\)</span> è il numero di sottoinsiemi di cardinalità <span class="process-math">\(p^{\alpha}\)</span> di un insieme di cardinalità <span class="process-math">\(p^{\alpha}r\text{.}\)</span> Di conseguenza <span class="process-math">\(rn_{p}\equiv rn'_{p}\pmod{p}\text{:}\)</span> poiché <span class="process-math">\(r\)</span> è coprimo con <span class="process-math">\(p\text{,}\)</span> è invertibile modulo <span class="process-math">\(p\text{,}\)</span> per la <a href="" class="xref" data-knowl="./knowl/prop-caratterizzazione_classe_invertibile.html" title="Proposizione 5.2.13">Proposizione 5.2.13</a>. Pertanto, <span class="process-math">\(n_{p}\equiv n'_{p}\pmod{p}\text{.}\)</span> Prendiamo ora un gruppo di cui conosciamo il numero di <span class="process-math">\(p\)</span>-sottogruppi di Sylow: per il <a href="" class="xref" data-knowl="./knowl/thm-sottogruppi_di_gruppo_ciclico_finito.html" title="Teorema 9.2.8">Teorema 9.2.8</a>, un gruppo ciclico <span class="process-math">\(G'\)</span> di ordine <span class="process-math">\(p^{\alpha}r\)</span> ha esattamente un sottogruppo di ciascun ordine divisore dell'ordine del gruppo e, quindi, <span class="process-math">\(n'_{p}=1\text{.}\)</span> Otteniamo quindi <span class="process-math">\(n_{p}\equiv 1\pmod{p}\text{:}\)</span> questo prova parte del <a href="" class="xref" data-knowl="./knowl/item-numero_sylow.html" title="Punto 4">Punto 4</a> e il <a href="" class="xref" data-knowl="./knowl/item-esistenza_sylow.html" title="Punto 1">Punto 1</a> (infatti <span class="process-math">\(n_{p}\ne 0\text{,}\)</span> cioè esistono <span class="process-math">\(p\)</span>-sottogruppi di Sylow).</div> <div class="para">Sia ora <span class="process-math">\(P\)</span> un <span class="process-math">\(p\)</span>-sottogruppo di Sylow di <span class="process-math">\(G\)</span> e sia <span class="process-math">\(Y\)</span> l'insieme dei suoi coniugati. Per il <a href="" class="xref" data-knowl="./knowl/cor-coniugati_indice_finito.html" title="Corollario 13.3.14">Corollario 13.3.14</a>, la cardinalità di <span class="process-math">\(Y\)</span> divide <span class="process-math">\(r\text{:}\)</span> in particolare, <span class="process-math">\(\abs{Y}\)</span> non è multiplo di <span class="process-math">\(p\text{.}\)</span> Prendiamo ora un qualsiasi <span class="process-math">\(p\)</span>-sottogruppo <span class="process-math">\(H\)</span> di <span class="process-math">\(G\)</span> e facciamolo agire su <span class="process-math">\(Y\)</span> per coniugio. Le orbite di quest'azione hanno cardinalità che dividono l'ordine di <span class="process-math">\(H\text{:}\)</span> dunque, <span class="process-math">\(1\)</span> oppure multiple di <span class="process-math">\(p\text{.}\)</span> Poiché <span class="process-math">\(\abs{Y}\)</span> non è multiplo di <span class="process-math">\(p\)</span> ci deve essere almeno un'orbita di cardinalità <span class="process-math">\(1\text{,}\)</span> cioè un coniugato <span class="process-math">\(Q\)</span> di <span class="process-math">\(P\)</span> tale che <span class="process-math">\(Q^{h}=Q\)</span> per ogni <span class="process-math">\(h\in H\text{:}\)</span> in altri termini, <span class="process-math">\(H\le\nrm{G}{Q}\text{.}\)</span> Pertanto, <span class="process-math">\(H\)</span> e <span class="process-math">\(Q\)</span> sono due sottogruppi di <span class="process-math">\(\nrm{G}{Q}\)</span> di cui uno normale: per la <a href="" class="xref" data-knowl="./knowl/prop-prodotto_di_normale.html" title="Proposizione 13.3.18">Proposizione 13.3.18</a>, il prodotto <span class="process-math">\(QH\)</span> è un sottogruppo di <span class="process-math">\(\nrm{G}{Q}\)</span> e, di conseguenza, di <span class="process-math">\(G\text{.}\)</span> Per la <a href="" class="xref" data-knowl="./knowl/prop-diverse_espressioni-prodotto.html" title="Proposizione 11.3.4">Proposizione 11.3.4</a>, l'ordine di <span class="process-math">\(QH\)</span> è <span class="process-math">\(\abs{Q}\abs{H}/\abs{H\cap Q}\text{:}\)</span> dunque <span class="process-math">\(QH\)</span> è un <span class="process-math">\(p\)</span>-sottogruppo contenente <span class="process-math">\(Q\text{.}\)</span> Ma <span class="process-math">\(Q\)</span> è un <span class="process-math">\(p\)</span>-sottogruppo di Sylow di <span class="process-math">\(G\)</span> e, quindi, ha ordine massimo tra i <span class="process-math">\(p\)</span>-sottogruppi di <span class="process-math">\(G\text{:}\)</span> pertanto, <span class="process-math">\(QH=Q\text{,}\)</span> cioè <span class="process-math">\(H\le Q\text{.}\)</span> Questo dimostra il <a href="" class="xref" data-knowl="./knowl/item-psottogruppi_in_sylow.html" title="Punto 2">Punto 2</a>.</div> <div class="para">Nel caso particolare in cui <span class="process-math">\(H\)</span> stesso sia un <span class="process-math">\(p\)</span>-sottogruppo di Sylow di <span class="process-math">\(G\text{,}\)</span> l'inclusione <span class="process-math">\(H\le Q\)</span> implica che <span class="process-math">\(H\)</span> e <span class="process-math">\(Q\text{,}\)</span> avendo lo stesso ordine, sono uguali. Pertanto ogni <span class="process-math">\(p\)</span>-sottogruppo di Sylow è coniugato a <span class="process-math">\(P\text{:}\)</span> questo prova il <a href="" class="xref" data-knowl="./knowl/item-sylow_coniugati.html" title="Punto 3">Punto 3</a> e la restante parte del <a href="" class="xref" data-knowl="./knowl/item-numero_sylow.html" title="Punto 4">Punto 4</a> (avevamo già osservato che <span class="process-math">\(\abs{Y}\)</span> divide <span class="process-math">\(r\)</span>).</div></article></body>
</html>
