<!DOCTYPE html>
<html lang="it-IT">
<!--********************************************-->
<!--*       Generated from PreTeXt source      *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<article class="example example-like"><h3 class="heading">
<span class="type">Esempio</span><span class="space"> </span><span class="codenumber">16.3.5</span><span class="period">.</span>
</h3>
<div class="para">Mostriamo che un gruppo <span class="process-math">\(G\)</span> di ordine <span class="process-math">\(280\)</span> non è semplice. Poiché <span class="process-math">\(280=2^{3}\cdot 5\cdot 7\text{,}\)</span> avremo <span class="process-math">\(p\)</span>-sottogruppi di Sylow non banali per <span class="process-math">\(p=2\text{,}\)</span> <span class="process-math">\(p=5\)</span> e <span class="process-math">\(p=7\text{.}\)</span> Per ciascuno di questi primi indichiamo con <span class="process-math">\(n_{p}\)</span> il numero dei <span class="process-math">\(p\)</span>-sottogruppi di Sylow. Grazie all'<a href="" class="xref" data-knowl="./knowl/rem-sylow_coniugati.html" title="Osservazione 16.2.4">Osservazione 16.2.4</a>, se mostriamo che uno di questi <span class="process-math">\(n_{p}\)</span> è uguale a <span class="process-math">\(1\text{,}\)</span> potremo affermare che il corrispondente <span class="process-math">\(p\)</span>-sottogruppo di Sylow è un sottogruppo normale proprio e non banale di <span class="process-math">\(G\text{,}\)</span> che risulta, quindi, non semplice.</div> <div class="para">Consideriamo ora <span class="process-math">\(p=7\text{.}\)</span> Per il <a href="" class="xref" data-knowl="./knowl/thm-sylow.html" title="Teorema 16.2.3: Teorema di Sylow">Teorema di Sylow</a>, <span class="process-math">\(n_{7}\)</span> è un divisore di <span class="process-math">\(2^{3}\cdot 5\)</span> congruo a <span class="process-math">\(1\)</span> modulo <span class="process-math">\(7\text{.}\)</span> I divisori di <span class="process-math">\(2^{3}\cdot 5\)</span> sono <span class="process-math">\(1\text{,}\)</span> <span class="process-math">\(2\text{,}\)</span> <span class="process-math">\(4\text{,}\)</span> <span class="process-math">\(8\text{,}\)</span> <span class="process-math">\(5\text{,}\)</span> <span class="process-math">\(10\text{,}\)</span> <span class="process-math">\(20\)</span> e <span class="process-math">\(40\text{:}\)</span> di questi, solo <span class="process-math">\(1\)</span> e <span class="process-math">\(8\)</span> sono congrui a <span class="process-math">\(1\)</span> modulo <span class="process-math">\(7\text{.}\)</span> Come detto, se <span class="process-math">\(n_{7}=1\text{,}\)</span> il gruppo <span class="process-math">\(G\)</span> non è semplice e abbiamo finito. Supponiamo allora che <span class="process-math">\(n_{7}=8\text{.}\)</span> I <span class="process-math">\(7\)</span>-sottogruppi di Sylow hanno ordine <span class="process-math">\(7\)</span> e, quindi, il <a href="" class="xref" data-knowl="./knowl/thm-lagrange.html" title="Teorema 11.2.6: Teorema di Lagrange">Teorema di Lagrange</a> implica che l'intersezione di due <span class="process-math">\(7\)</span>-sottogruppi di Sylow distinti è banale. In particolare ciascuno di essi contiene <span class="process-math">\(7-1=6\)</span> elementi che non sono contenuti in nessuno degli altri <span class="process-math">\(7\)</span>-sottogruppi di Sylow. Avremmo, dunque, <span class="process-math">\((7-1)\cdot8=48\)</span> elementi non banali contenuti nei <span class="process-math">\(7\)</span>-sottogruppi di Sylow.</div> <div class="para">Consideriamo ora il primo <span class="process-math">\(p=5\text{.}\)</span> Analogamente a <span class="process-math">\(p=7\text{,}\)</span> abbiamo che <span class="process-math">\(n_{5}\)</span> è un divisore di <span class="process-math">\(2^{3}\cdot 7\)</span> congruo a <span class="process-math">\(1\)</span> modulo <span class="process-math">\(5\text{.}\)</span> I divisori di <span class="process-math">\(2^{3}\cdot 7\)</span> sono <span class="process-math">\(1\text{,}\)</span> <span class="process-math">\(2\text{,}\)</span> <span class="process-math">\(4\text{,}\)</span> <span class="process-math">\(8\text{,}\)</span> <span class="process-math">\(7\text{,}\)</span> <span class="process-math">\(14\text{,}\)</span> <span class="process-math">\(28\)</span> e <span class="process-math">\(56\text{:}\)</span> di questi, solo <span class="process-math">\(1\)</span> e <span class="process-math">\(56\)</span> sono congrui a <span class="process-math">\(1\)</span> modulo <span class="process-math">\(5\text{.}\)</span> Se <span class="process-math">\(n_{5}=1\text{,}\)</span> il gruppo <span class="process-math">\(G\)</span> non è semplice e abbiamo finito, altrimenti, ripetendo il ragionamento fatto per <span class="process-math">\(p=7\text{,}\)</span> avremmo <span class="process-math">\((5-1)\cdot 56=224\)</span> elementi non banali contenuti nei <span class="process-math">\(5\)</span>-sottogruppi di Sylow.</div> <div class="para">Riassumendo, se <span class="process-math">\(n_{5}\)</span> e <span class="process-math">\(n_{7}\)</span> fossero entrambi diversi da <span class="process-math">\(1\text{,}\)</span> avremmo <span class="process-math">\(48+224=272\)</span> elementi non banali contenuti in un <span class="process-math">\(5\)</span>-sottogruppo di Sylow o in un <span class="process-math">\(7\)</span>-sottogruppo di Sylow. Rimangono solo <span class="process-math">\(8\)</span> elementi: poiché i <span class="process-math">\(2\)</span>-sottogruppi di Sylow hanno ordine <span class="process-math">\(8\text{,}\)</span> ci può essere un unico <span class="process-math">\(2\)</span>-sottogruppo di Sylow che è, quindi, normale in <span class="process-math">\(G\text{.}\)</span>
</div></article><span class="incontext"><a href="sec-applicazioni_sylow.html#ex-gruppo_ordine_280" class="internal">Contesto</a></span>
</body>
</html>
