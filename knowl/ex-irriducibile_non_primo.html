<!DOCTYPE html>
<html lang="it-IT">
<!--********************************************-->
<!--*       Generated from PreTeXt source      *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<article class="example example-like"><h3 class="heading">
<span class="type">Esempio</span><span class="space"> </span><span class="codenumber">20.1.15</span><span class="period">.</span>
</h3>
<div class="para">Consideriamo il sottoinsieme <span class="process-math">\(\Interi[\sqrt{5}i]\)</span> dei numeri complessi formato dagli elementi del tipo <span class="process-math">\(a+b\sqrt{5}i\)</span> con <span class="process-math">\(a\)</span> e <span class="process-math">\(b\)</span> interi. Non è difficile mostrare che <span class="process-math">\(\Interi[\sqrt{5}i]\)</span> è un sottoanello di <span class="process-math">\(\Complessi\)</span> ed è, quindi, un dominio. Definiamo una mappa <span class="process-math">\(N\)</span> da <span class="process-math">\(\Interi[\sqrt{5}i]\)</span> in <span class="process-math">\(\Naturali\)</span> nel modo seguente <span class="process-math">\(N(a+b\sqrt{5}i)\coloneqq a^{2}+5b^{2}\text{:}\)</span> in altri termini, <span class="process-math">\(N\)</span> è il quadrato dell'usuale norma complessa. Di conseguenza, se <span class="process-math">\(z_{1}\)</span> e <span class="process-math">\(z_{2}\)</span> sono elementi di <span class="process-math">\(\Interi[\sqrt{5}i]\)</span> si ha <span class="process-math">\(N(z_{1}z_{2})=N(z_{1})N(z_{2})\text{.}\)</span> Ciò implica che, se <span class="process-math">\(z\)</span> divide <span class="process-math">\(w\)</span> in <span class="process-math">\(\Interi[\sqrt{5}i]\text{,}\)</span> allora <span class="process-math">\(N(z)\)</span> divide <span class="process-math">\(N(w)\)</span> in <span class="process-math">\(\Naturali\text{.}\)</span> In particolare, se <span class="process-math">\(z\)</span> è un elemento invertibile in <span class="process-math">\(\Interi[\sqrt{5}i]\text{,}\)</span> cioè un divisore di <span class="process-math">\(1\text{,}\)</span> allora <span class="process-math">\(N(z)=1\text{.}\)</span> Viceversa, posto <span class="process-math">\(a^{2}+5b^{2}=1\text{,}\)</span> si vede facilmente che gli unici elementi <span class="process-math">\(z\)</span> per cui si ha <span class="process-math">\(N(z)=1\)</span> sono <span class="process-math">\(1\)</span> e <span class="process-math">\(-1\text{,}\)</span> che sono effettivamente invertibili e sono, dunque, gli unici elementi invertibili di <span class="process-math">\(\Interi[\sqrt{5}i]\text{.}\)</span>
</div> <div class="para">Mostriamo ora che se <span class="process-math">\(z\)</span> è un elemento di <span class="process-math">\(\Interi[\sqrt{5}i]\)</span> tale per cui <span class="process-math">\(N(z)=9\text{,}\)</span> allora <span class="process-math">\(z\)</span> è irriducibile. Ovviamente, <span class="process-math">\(z\ne 0\)</span> e <span class="process-math">\(z\)</span> non è invertibile. Se <span class="process-math">\(w\)</span> è un divisore di <span class="process-math">\(z\)</span> allora <span class="process-math">\(N(w)\)</span> divide <span class="process-math">\(N(z)\)</span> e, quindi, <span class="process-math">\(N(w)\)</span> può assumere i valori <span class="process-math">\(9\text{,}\)</span> <span class="process-math">\(3\)</span> e <span class="process-math">\(1\text{.}\)</span> Se <span class="process-math">\(N(w)=9\)</span> allora <span class="process-math">\(z=wd\)</span> con <span class="process-math">\(N(d)=1\)</span> , cioè <span class="process-math">\(d\)</span> è invertibile e <span class="process-math">\(w\)</span> è associato a <span class="process-math">\(z\text{;}\)</span> se <span class="process-math">\(N(w)=1\)</span> allora <span class="process-math">\(w\)</span> è invertibile; infine, l'equazione <span class="process-math">\(a^{2}+5b^{2}=3\)</span> non ha soluzioni intere e, quindi, non può essere <span class="process-math">\(N(w)=3\text{:}\)</span> abbiamo così mostrato che un divisore di <span class="process-math">\(z\)</span> è associato a <span class="process-math">\(z\)</span> o invertibile.</div> <div class="para">Consideriamo ora l'uguaglianza <span class="process-math">\(3\cdot 3=(2+\sqrt{5}i)(2-\sqrt{5}i)\text{.}\)</span> Notiamo che <span class="process-math">\(N(3)=N(2+\sqrt{5}i)=N(2-\sqrt{5}i)=9\)</span> e, pertanto, <span class="process-math">\(3\text{,}\)</span> <span class="process-math">\(2+\sqrt{5}i\)</span> e <span class="process-math">\(2-\sqrt{5}i\)</span> sono irriducibili: ora <span class="process-math">\(3\)</span> divide <span class="process-math">\((2+\sqrt{5}i)(2-\sqrt{5}i)\)</span> ma non divide nessuno dei due fattori e non è quindi primo. Abbiamo così mostrato che esistono elementi irriducibili che non sono primi.</div></article><span class="incontext"><a href="sec-divisibilita.html#ex-irriducibile_non_primo" class="internal">Contesto</a></span>
</body>
</html>
